**BENEK HİZMET SÖZLEŞMESİ**

**MADDE 1- TARAFLAR**

1.  İşbu Benek Hizmet Sözleşmesinin tarafları, Göktigin Bilişim
    Teknoloji Limited Şirketi ile Uygulama (Benek)\'ya üye olan
    Kullanıcılardır.

2.  Benek Hizmet Sözleşmesi, Kullanıcının Uygulamaya üye olması ve
    Uygulamanın bulunduğu elektronik ortamda Kullanıcı tarafından
    onaylanması anında düzenlenmiş kabul edilir.

3.  Göktigin Bilişim Teknoloji Limited Şirketi ile Kullanıcı (Üye) işbu
    Hizmet Sözleşmesinde münferiden \"Taraf\" ve müştereken \"Taraflar\"
    olarak anılacaktır.

4.  Kullanıcı, Uygulamaya üye olarak, Benek Hizmet Sözleşmesinin ekleri
    dahil tamamını okuduğunu, içeriğini bütünü ile anladığını ve tüm
    hükümlerini onayladığını kabul, beyan ve taahhüt etmektedir.

**MADDE 2- TANIMLAR**

• **Göktigin:** Göktigin Bilişim Teknoloji Limited şirketi (Pınarbaşı
Mahallesi, Hürriyet Caddesi, Akdeniz Ünüversitesi Uluğbey AR-GE 2 No.:3A
İç Kapı No.: B103 Konyaaltı/ Antalya)'ni ifade etmektedir.

• **Uygulama:** Göktigin Bilişim Teknoloji Limited Şirketinin hizmet
sunduğu uygulama marketlerinden (Apple App Store, Google Play Store,
Huawei App Galery vb.) indirilebilen "Benek" isimli uygulamayı ifade
etmektedir.

• **Kullanıcı:** Uygulamaya üye olan ve Uygulamada sunulan Hizmetlerden,
işbu Benek Hizmet Sözleşmesinde belirtilen koşullar dahilinde yararlanan
gerçek veya tüzel kişileri ifade etmektedir.

• **Alıcı:** Uygulamada sunulan Hizmetleri kullanmak suretiyle,
etkinlikler için bilet satın alan ya da evcil hayvanı için bakım hizmeti
satın alan Kullanıcıyı ifade etmektedir.

• **Satıcı**: Uygulamada sunulan Hizmetleri kullanmak suretiyle,
etkinlik düzenleyip bilet satışı yapan ya da evcil hayvan için bakım
hizmeti sunan Kullanıcıyı ifade etmektedir.

• **Sanal Pazaryeri:** Göktigin Bilişim Teknoloji Limited
Şirketinin, Uygulama üzerinde Satıcılara sağlamış olduğu ve Satıcıların
bir ya da birden fazla ürün ve/veya hizmetin satışına yönelik içerik ve
görsellerden oluşan ilanlarını yayınlayabilme ya da alıcılara davet
gönderebilme imkânına sahip oldukları sanal alanı ifade etmektedir.

• **Hizmet:** Üyenin işbu Hizmet Sözleşmesi çerçevesinde iş ve
işlemlerini gerçekleştirmesini sağlamak amacıyla, Göktigin Bilişim
Teknoloji Limited Şirketi tarafından sunulan her türlü yazılım ve
uygulamaları ifade etmektedir.

• **Benek Uygulamasının Mülkiyeti:** İş bu Benek Hizmet Sözleşmesi ile
belirlenen Hizmetler ile "Benek" adlı Uygulamaya ait marka ve fikri
haklar dahil ve fakat bunlarla sınırlı olmaksızın her türlü fikri ve
sınai mülkiyet hakkını ifade etmektedir. 

• **Tüketilebilir Materyal:** Bakımı yapılan evcil hayvanın bakımı
sırasında ihtiyaç duyulabilecek ve masraf oluşturabilecek, kullanılmakla
tükenen ve parasal maliyeti bulunan gıda, ilaç ve benzeri her türlü
materyali ifade etmektedir.

• **Tüketilmeyen Materyal:** Bakımı yapılan evcil hayvanın bakımı
sırasında ihtiyaç duyulabilecek, eksikliği halinde masraf
oluşturabilecek ve kullanılmakla tükenmeyen tasma, ağızlık, kafes,
taşıma aparatı ve benzeri her türlü materyali ifade etmektedir.

• **Harici Masraf:** Bakımı yapılan evcil hayvanın bakımı kapsamında
ihtiyaç duyulabilecek üçüncü şahıslar eliyle sağlanan hizmet ve ürünler
için yapılan veterinerlik hizmeti karşılığı, taşıma karşılığı, yol
masrafları gibi masrafları ifade etmektedir.

• **Hizmet Sözleşmesi:** İşbu Benek Hizmet Sözleşmesi ve Sözleşme'nin
ayrılmaz birer parçası olan eklerini ifade etmektedir.

**MADDE 3- KONU, AMAÇ VE KAPSAM**

**3.1.** Göktigin, 6563 Sayılı Elektronik Ticaretin Düzenlenmesi
Hakkında Kanun kapsamında Aracı Hizmet Sağlayıcı olarak "benekapp.com"
ve "benek.tech" alan adlı çevrimiçi elektronik ticaret ortamını
işletmektedir. Burada yine ilgili mevzuat kapsamında, başkalarına ait
iktisadi ve ticari faaliyetlerin yapılmasına elektronik ticaret ortamı
sağlamaktadır. Benek uygulaması, kullanıcıların mevzuatla satışına izin
verilen hizmetlere ulaşabilecekleri bir pazaryeri platformudur.  

**3.2.** Göktigin, "Benek" uygulamasında yer alan etkinlik/ etkinlik
bileti veya bakım hizmetinin satıcısı konumunda değildir. Bu kapsamda,
uygulama üzerinden üyeler tarafından sağlanan içerikleri kontrol etmek,
bu içerik ve içeriğe konu mal veya hizmetlerle ilgili hukuka aykırı bir
faaliyetin ya da durumun söz konusu olup olmadığını araştırmakla yükümlü
değildir. Benek uygulaması üzerinden etkinlik organize eden, etkinlik
bileti satışı yapan, evcil hayvanına bakım hizmeti alan ya da bakıcı
hizmeti veren şahıs ya da şahıslar ile Göktigin arasında iş hukuku
çerçevesinde herhangi bir ilişki söz konusu olmadığı gibi, uygulama
üzerinden üyeler arasında yapılan ticaret veya hizmet alış-verişlerinin
sahibi, satıcısı ya da tarafı değildir.

**3.3.** Göktigin, Uygulama içerisinde Kullanıcı tarafından sağlanan
içeriklerin ve satışa sunulan ürünlerin veya hizmetlerin doğruluğu,
kalitesi, güvenliği veya bu ürünlerin yasal olup olmadığı hususunda
herhangi bir beyan, garanti veya taahhütte bulunmamaktadır. Kullanıcı,
bu konuda Göktigin'den herhangi bir talepte bulunamayacağını açıkça
kabul etmektedir.

**3.4.** İşbu Hizmet Sözleşmesi uyarınca Kullanıcı, Göktigin tarafından
yönetilmekte olan Benek elektronik ticaret platformuna üye olarak bu
platformda Kullanıcının statüsüne göre etkinlik bileti veya bakım
hizmeti satışı yapabilir, bakım hizmeti ilanı ekleyebilir ve/veya ürün
veya hizmet satın alabilir. 

**3.5.** İşbu Hizmet Sözleşmesinin amacını, mevzuatla satışına izin
verilen ürünlerin veya hizmetlerin ve bu ürünlere ilişkin hizmetlerin
Benek uygulaması üzerinde sunulması ve sunulan bu hizmet ve ürünlerden
Kullanıcının yararlanmasına ilişkin koşulların belirlenmesi ve bu
doğrultuda Tarafların hak ve yükümlülüklerinin tespiti oluşturmaktadır.

**3.6.** Kullanıcı, işbu Hizmet Sözleşmesini onaylamakla, Benek
uygulamasında yer alan ve yer alacak Aracı Hizmet Sağlayıcı olan
Göktigin tarafından sunulan hizmetlere, kullanıma, içeriklere,
uygulamalara ve kullanıcılara yönelik her türlü şartları ve kuralları da
kabul etmiş olduğunu beyan ve taahhüt etmektedir.

**3.7.** İşbu Hizmet Sözleşmesi, yalnızca Benek uygulaması ve Kullanıcı
arasındaki durumu kapsamaktadır. Alıcılar ve Satıcılar arasındaki ilişki
işbu Sözleşme'nin kapsamına girmemektedir. Göktigin, Uygulama kapsamında
Kullanıcılar (Alıcı ile Satıcı) arasındaki ilişkiden hiçbir şekilde
sorumlu değildir. Kullanıcılar, sanal pazaryeri olan Uygulamada
gerçekleştirecekleri işlemlere ilişkin olarak muhatabı Alıcı veya
Satıcılara karşı mevzuat çerçevesinde haklarını arayabileceklerdir.

**3.8. **Göktigin, Benek uygulaması ile; satıcılara, etkinlik
organizasyonu bileti veya bakım hizmetini satışa sunabilecekleri,
alıcılara ise etkinlik organizasyonu veya bakım hizmetini
görüntüleyebilecekleri ve dilediklerini satın alabilecekleri bir
platform sağlamaktadır.

**3.9.** Benek Uygulamasında kesinlikle yasadışı veya spam hizmet
verilmemektedir. Uygulamayı ziyaret eden veya kullanan her kullanıcı
bunun bilincinde olmalıdır.

**3.10.** Kullanıcı, Uygulamaya ilişkin Kullanım Koşulları'nın, Satıcı
ve Alıcı Kuralları'nın, Gizlilik ve Kişisel Verilerin Korunması
Politikası'nın ve Benek Ödeme Sistemi (Mokapos)'ne ait çerçeve
sözleşmelerin işbu Sözleşme'nin eki ve ayrılmaz bir parçası olduğunu
kabul etmektedir. 

**MADDE 4- TARAFLAR\'IN HAK VE YÜKÜMLÜLÜKLERİ**

**4.1.** Üyelik statüsünün kazanılması için, Kullanıcının, Uygulamada
bulunan işbu Hizmet Sözleşmesini onaylaması gerekmektedir. İşbu
sözleşmeyi onaylayarak üye olan Kullanıcı, işbu Sözleşmenin tüm
hükümlerini kayıtsız kabul etmiş sayılacaktır.

**4.2.** Kullanıcının, üye olmak için Benek uygulamasında talep edilen
bilgileri, güncel ve doğru bir biçimde doldurması gerekmektedir. Söz
konusu Hizmet Sözleşmesinde doğru ve güncel bilgi sağlamayan Kullanıcı,
bu sebeple doğabilecek tüm zararlardan bizzat sorumludur. Ayrıca
Göktigin, Uygulama ile ilgili gerekli gördüğü hallerde Kullanıcıdan
farklı belgeler talep edebilir, bu durumda istenen belgeler sunulana
kadar üyeliği (Kullanıcı statüsünü) başlatmayabilir/askıda tutabilir.

**4.3.** İşbu Hizmet Sözleşmesinin, Kullanıcı tarafından gerekli
bilgilerin ilgili yerlere girilmesi ve onaylanması üzerine kayıt işlemi,
gönderilecek olan aktivasyon e-postası aracılığıyla veya aktivasyon
SMS'i aracılığıyla telefon numarasının teyit edilmesi ile
tamamlanmaktadır.

**4.4.** İşbu Hizmet Sözleşmesi; yeni üyeler için üyelik kayıt işleminin
tamamlanması ile, mevcut üyeler için Uygulamada yayınlandığı tarihten
itibaren geçerli olacaktır. Hizmet Sözleşmesinde herhangi bir
değişikliğin yapılması halinde Kullanıcılar Uygulamada duyuru yapılarak
bilgilendirilecek, yapılan değişiklik kapsamında yeni koşulları kabul
etmeyen Kullanıcılar üyelik ve kayıtlarının silinmesini talep
edebileceklerdir. Kayıt ve üyeliğinin sonlandırılmasını talep eden
Kullanıcıların, <destek@benekapp.com> adresine taleplerine ilişkin
e-posta göndermeleri ve Uygulamanın kullanımına derhal son vermeleri
gerekmektedir. Aksi halde, yenilenen veya eklenen bu koşullara uymak
zorunda olup, bu sözleşmenin tarafı haline geleceklerdir. 

**4.5.** Uygulama ile ilgili olarak, Kullanıcının oluşturduğu kullanıcı
adı ve şifre bilgisi, salt Kullanıcı tarafından oluşturulmakta olup,
işbu bilgilerin güvenliği ve gizliliği tamamen Kullanıcının
sorumluluğundadır. Kullanıcı, kendisine ait kullanıcı adı ve şifre ile
gerçekleştirilen işlemlerin sadece kendisi tarafından
gerçekleştirildiğini ve bu işlemlerden kaynaklanan sorumluluğun yalnızca
kendisine ait olduğunu peşinen kabul, beyan ve taahhüt etmektedir. Bu
şekilde gerçekleştirilen iş ve işlemleri kendisinin gerçekleştirmediği
yolunda herhangi bir def\'i veya itiraz ileri süremeyeceğini ve/veya bu
def\'i veya itiraza dayanarak yükümlülüklerini yerine getirmekten
kaçınmayacağını ve söz konusu iş ve işlemler sebebiyle Göktigin'in,
diğer Kullanıcıların ve üçüncü kişilerin uğradığı tüm zararları tazmin
edeceğini kabul, beyan ve taahhüt etmektedir.

**4.6. **Kullanıcı,[ ](http://www.farmazon.com.tr/)Benek mobil
uygulamaları üzerinde gerçekleştirdiği işlemlerde ve yazışmalarda; işbu
Hizmet Sözleşmesi ile site içerisinde yer alan Kullanım Koşulları
hükümlerine,  belirtilen tüm koşullara ve yürürlükteki mevzuata, ahlak
kurallarına uygun olarak hareket edeceğini, site üzerinden kendisi
tarafından yüklenen içeriklerde ilgili mevzuatın gerektirdiği önlemleri
alacağını ve prosedürleri yerine getirmek zorunda olduğunu, bu kural ve
koşulları anladığını ve kabul ettiğini beyan etmektedir.
Kullanıcının[ ](http://www.farmazon.com.tr/)Benek mobil uygulamaları
üzerinde yaptığı her türlü işlem ve eylemdeki hukuki ve cezai sorumluluk
kendisine aittir. 

**4.7.** Kullanıcı, Benek mobil uygulamalarının diğer kullanıcılarına
ait profil, e-posta veya diğer kişisel bilgilerin toplanması, saklanması
gibi işlemlerden kaçınacağını açıkça kabul etmektedir.

**4.8.** Uygulama üzerinden satış yapan Satıcı; Uygulama üzerinde
satacağı ürünleri veya hizmetleri Uygulamada listelemeye ve satışa arz
etmeye yetkili olduğunu, hizmetlerin tüm mevzuata uygun olarak
gerçekleştiğini, gerekli niteliklere uygun olduğunu ve bu hususlardan
münhasıran kendisinin sorumlu olduğunu beyan, kabul ve taahhüt eder.

Satıcı, Uygulamada yer alacak ürün veya hizmetlerine ilişkin bilgileri,
özellikleri ve şartları açık, doğru, kesin olarak sağlamakla yükümlü
olduğunu; temin ettiği bu bilgilerin yasal koşullara uygun olduğunu ve
üçüncü şahısların haklarını ihlal etmeyeceğini; Göktigin'in bu bilgileri
inceleme ve doğruluğunu araştırma yükümlülüğünün bulunmadığını, ürünlere
ilişkin gerekli olan bütün içeriklere yer vereceğini ve bu içeriklerin
doğru ve güncel olduğunu, Alıcıları yanıltıcı veya aldatıcı nitelikte
olmadığını, içeriklerin herhangi bir şekilde üçüncü gerçek veya tüzel
kişilerin hiçbir hakkını ihlal etmeyeceğini; bu içeriklerin kullanımına
ilişkin gerekli izini ve onayı aldığını beyan ve taahhüt eder. 

Evcil hayvan bakım hizmeti veren Satıcı, evcil hayvan bakım hizmeti için
bakımı yapılacak evcil hayvanın türüne göre Göktigin'in Uygulamada
belirlediği ve ilan ettiği katalog fiyatlara uyacağını ve Uygulama
üzerinde ilan edilen ücret haricinde bakım hizmeti için ek ücret talep
etmeyeceğini, ayrıca başta Ticaret Bakanlığı olmak üzere ilgili
bakanlıkların ve idari mercilerin belirledikleri kurallara uygun
davranacağını kabul, beyan ve taahhüt eder.   

Satıcı, işbu maddede belirtilen bütün hususlara yönelik olarak diğer
Kullanıcılar (Alıcı ve Satıcılar) ve/veya üçüncü kişiler ve/veya
yasal/idari merciler karşısında münhasıran sorumlu olup, Göktigin'in bu
hususlara ilişkin hiçbir hukuki/cezai sorumluluğu bulunmamaktadır. 

Satıcının, işbu maddede belirtilen yükümlülüklerine aykırı davranması
halinde Göktigin'in işbu Hizmet Sözleşmesini tek taraflı olarak fesih
ile diğer yasal hakları saklıdır.

**4.9.** Alıcı, Satıcıdan aldığı mal veya hizmetlerdeki ayıplardan
hiçbir surette Göktigin'in sorumlu olmadığını ve ilgili mevzuat
hükümleri dahilinde Göktigin'e izafe edilebilecek her türlü sorumluluk
karşısında Göktigin'i şimdiden ibra ettiğini kabul, beyan ve taahhüt
etmektedir. 

**4.10.** Kullanıcı, işbu Hizmet Sözleşmesini kabul etmekle, Kullanım
Koşullarını ve Göktigin'in Uygulama ile ilgili marka hakları ile teknik
yapısına karşı olabilecek tecavüzlere karşı tüm sorumlulukları kabul
etmektedir.

**4.11.** Göktigin; doğrudan, dolaylı veya arızi zararlar, netice
kabilinden doğan zararlar ve cezai tazminatlar da dahil olmak üzere,
Uygulamanın kullanılmasından kaynaklanabilecek zararlar için sorumlu
tutulamayacaktır.** **

Kullanıcının, Uygulamaya kötü niyetli üçüncü kişiler tarafından
yüklenebilecek zararlı yazılımlar sebebiyle, Uygulama çerçevesinde
alınan güvenlik önlemlerine rağmen doğacak her türlü zararı karşısında
Göktigin sorumlu değildir.

Göktigin, Uygulama üzerinde meydana gelebilecek veri kayıplarından
sorumlu değildir. Kullanıcı bu sebeple Göktigin'e herhangi bir talep
yöneltemeyeceğini kabul, beyan ve taahhüt eder. 

**4.12.** Kullanıcı, ürün ve/veya hizmetin satış fiyatı, teslim şartları
ve ödeme koşulları konusunda, Uygulama altyapısından yararlanarak
haberleşebilmektedir.

**4.13. **Kullanıcı, Uygulama ile ilgili belirlediği kullanıcı adı ve
şifreyi başka kişi ya da kuruluşlara vermeyecek ve paylaşmayacaktır.
Aksi halde, işbu kişinin yaptığı tüm işlemlerden bizzat sorumlu
olacaktır. Kullanıcının, Uygulamadaki üyeliği ile sahip olduğu kullanım
hakkı yalnızca kendisine ait olup, başkalarına devredilemez. 

Uygulamaya Kullanıcı olarak üye olma koşullarını haiz olmayan bir
kişinin Uygulamaya farklı bir kişi adına üyelik kaydı oluşturması
halinde, söz konusu üyelik koşullarını haiz olmayan kişi, adına hesap
açılan kişiyi temsil ve ilzama yetkili olduğunu beyan ve garanti
etmektedir. Aksi halde üyelik koşullarını haiz olmayan kişi, doğan borç
ve yükümlülüklerden şahsen sorumlu olmayı kabul, beyan ve taahhüt
etmektedir.

**4.14. **Satıcının, görevleri, yerine getirilmesi gereken tarih ve
saatte yerine getirirken video kaydederek yüklememesi veya yüklediği
videonun anlaşılamaz, gerekli niteliklerden yoksun olması (görevin
yerine getirildiği açıkça anlaşılamaması veya kaydet butonuna basıldığı
anda uygulama tarafından oluşturulan kodun video içerisinde eksik,
yanlış, açıkça anlaşılamaz şekilde ya da hiç okunmaması vb.) halinde,
ürünlerin veya hizmetlerin teslim/ifa edilmemesi veya satın alınan ürün
bedelinin ödenmemesi, fiyatların manipüle edilmesi veya diğer
kullanıcıların listelemesine müdahale edilmesi, aldatıcı, yanıltıcı,
eksik, yanlış içerik yerleştirilmesi, Göktigin'in yazılı onayı
olmaksızın, kullanıcı hesabının veya isminin devredilmesi gibi fiiller,
işbu sözleşmenin ihlali sayılacaktır. Bu durumda Göktigin'in,
Kullanıcının üyelik kaydını iptal etme hakkı saklı olduğu gibi, ortaya
çıkan zararlardan dolayı her türlü dava ve tazminat hakkı da saklıdır.
Göktigin, bu gibi hallerde Satıcının ürün ve hizmeti için Alıcı
tarafından ödenen bedelden Hizmet Sözleşmesinin ihlaline yol açan fiilin
niteliğiyle orantılı olarak kesinti yapma ya da bedeli ödememe hakkına
sahip olacaktır.

**4.15. **Uygulama üzerinde Satıcı tarafından yapılan işlemlerden her
hangi birinin Göktigin tarafından şüpheli olduğunun düşünülmesi veya
herhangi bir Kullanıcı (Üye)'dan, bankadan, yasal-idari bir merciden
veya herhangi bir üçüncü kişiden Satıcı tarafından yapılan bir işleme
ilişkin olarak Göktigin'e bir bildirim veya şikayet gelmesi durumunda,
Göktigin anılan işleme ilişkin uyuşmazlık çözülene kadar veya yasal
süreç tamamlanana kadar ve/veya işlemin şüpheli olmadığı tespit edilene
kadar,  anılan işlem sebebiyle Satıcının hak kazandığı bedeli (Alıcı
işleme ilişkin site üzerinden onay vermiş olsa dahi) Satıcıya
aktarmayacaktır. Göktigin, bir işlemin çalıntı bir kredi kartı ile
gerçekleştirildiğini veya işlemin suç işleme amacıyla bir araç olarak
kullanıldığını tespit etmesi halinde, söz konusu işlemi derhal iptal
etme ve üyeliği askıya alma hakkına sahiptir. Göktigin'in bu kişiler
hakkında yargı mercilerine başvurma ve tazminat isteme hakkı saklıdır. 

**4.16.** Göktigin, Uygulama üzerinde yer alan herhangi bir ürün veya
hizmetin satıcısı konumunda bulunmamaktadır. Göktigin, 6563 sayılı
Elektronik Ticaretin Düzenlenmesi Hakkında Kanun uyarınca yalnızca
\"aracı hizmet sağlayıcı\" ve 5651 sayılı İnternet Ortamında Yapılan
Yayınların Düzenlenmesi ve Bu Yayınlar Yoluyla İşlenen Suçlarla Mücadele
Edilmesi Hakkında Kanun uyarınca \"yer sağlayıcı\" konumunda
bulunmaktadır. Bu nedenle Göktigin, Sanal Pazaryeri'nde yer alan ve
kendisi tarafından yayınlanmamış hiçbir görsel, yazılı veya sair
içeriğin gerçekliğinden, güvenilirliğinden, doğruluğundan ya da hukuka
uygunluğundan sorumlu olmayacaktır. Keza, Göktigin'in, sair mevzuat
kapsamında söz konusu içeriklerin doğruluğunu kontrol etme gibi bir
yükümlülüğü de bulunmamaktadır. Ayrıca Göktigin ile, Satıcı veya Alıcı
arasında herhangi bir surette acentelik, vekalet, ortaklık veya benzeri
bir ilişki kurulmamaktadır. 

Ancak; Göktigin, yukarıda belirtildiği üzere böyle bir yükümlülüğü
olmamasına rağmen, inisiyatifi tamamen Göktigin'e ait olmak üzere, söz
konusu içerikleri dilediği zaman kontrol etme ve gerekli görürse erişime
kapatma ve/veya silme hakkına sahiptir. 

Kullanıcı (Üye)nin[ ](http://www.farmazon.com.tr/)Uygulamada yayınladığı
herhangi bir görselin, yazının, videonun veya sesin, yazılı ve sair
içeriğin Göktigin'in ya da üçüncü kişilerin haklarını ihlal etmesi
halinde, Kullanıcı (Üye), Göktigin ve/veya hakkı ihlal edilen üçüncü
kişilere karşı sorumlu olacaktır.

**4.17.** Göktigin, 6493 sayılı Ödeme ve Menkul Kıymet Mutabakat
Sistemleri, Ödeme Hizmetleri ve Elektronik Para Kuruluşları Hakkında
Kanun madde 12/2/(b) uyarınca; Uygulama üzerinden gerçekleştirilen
satışların bedellerine ilişkin tahsilat ve transferleri, gönderen veya
Alıcı namına mal veya hizmet pazarlığına ya da alım satımına yetkili
olan ticari temsilci sıfatıyla ödeme hizmetlerini doğrudan kendisi
sunarak gerçekleştirmektedir. Bu çerçevede Kullanıcı/Üye, satışını
gerçekleştireceği ürünlerin veya hizmetin bedelinin kendi adına ve
hesabına tahsili konusunda Göktigin'i süresiz ve geri dönülemez şekilde
yetkilendirdiğini kabul ve taahhüt eder. 

**4.18.  ** Kullanıcı/Üye, hem Alıcı hem Satıcı sıfatıyla, Uygulama
üzerindeki satışların ve hizmetlerin güvenli bir şekilde gerçekleşmesi
amacıyla, Göktigin'e tahsilat sürecinin yönetimiyle sınırlı olarak
temsil yetkisi verdiğini kabul, beyan ve taahhüt eder. Bu kapsamda
Satıcı, Uygulamanın işleyişini sağlamak amacıyla, satışa sunduğu ürün
veya hizmetlere ilişkin bedellerin kendi nam ve hesabına Alıcı\'dan
tahsil edilmesi konusuna münhasır olarak Göktigin'i temsilci olarak
atamaktadır. Alıcılar, ürün ve hizmetlere ilişkin ödemeyi Satıcının
temsilcisi sıfatıyla Göktigin'e yapmakla alım-satım akdi kapsamında
ödeme yükümlülüğünü ifa edecek ve ayrıca Satıcıya ödeme yapmak zorunda
kalmayacaktır. Bu temsil yetkisinin Kullanıcı/Üye tarafından iptal
edilmesi/geri alınması halinde Göktigin, üyeliği askıya alma veya Hizmet
Sözleşmesini feshetme ve Kullanıcı/Üye'nin üyeliğini iptal etme
haklarına sahiptir.

**4.19.** Kullanıcı/Üye, Uygulama üzerinden herhangi bir Satıcıdan
vereceği siparişler için akdedilecek olan satış sözleşmelerinde;
Satıcının satıcı taraf, kendisinin ise alıcı taraf olduğunu kabul ve
beyan etmektedir.

**4.20.** Göktigin,[ ](http://www.farmazon.com.tr/)[Uygulama](http://www.bionluk.com/) üzerinden
gerçekleştirilen satışların bedellerinin tahsilatını bünyesinde sunduğu
ödeme hizmetleri aracılığıyla gerçekleştirmektedir. Göktigin, kendi
komisyonunu düştükten sonra kalan ürün ve hizmet bedelinin, Alıcı
tarafından verilen hizmetin tamamlandığına ilişkin onaydan sonra şikayet
olmaması halinde en geç onayın gerçekleştiği tarihten itibaren 5 (beş)
gün içerisinde, şikayet olması halinde şikayetle ilgili karar
verilmesine müteakip 5 (beş) gün içerisinde Satıcıya iletilmesinden
sorumludur. Alıcı, ürün veya hizmetin kendine teslim edilmesi/
gerçekleşmesinden itibaren 1 (bir) hafta içinde herhangi bir itirazda
bulunmazsa, ürüne onay vermiş sayılacaktır. Göktigin, bedellerin daha
kısa sürelerde Satıcılara iletilmesi şeklinde farklı uygulamalara yer
verebilir, bununla beraber herhalde Göktigin'in söz konusu bedelleri
Alıcı'nın onayının verildiği tarihten itibaren 5 (beş) gün süreyle
kendisinde tutma hakkı saklıdır. Göktigin'in, satılan ürünlerin ya da
hizmetlerin ücretlerini Satıcılar yerine tahsil etmesi, hiçbir suretle
satıştan veya hizmetten sorumlu olduğu anlamına gelmemektedir. 

Göktigin, kendi komisyonunu düştükten sonra kalan ürün veya hizmet
bedelini Satıcının Uygulama üzerinde belirttiği banka hesabına ödemekle,
Satıcıya karşı ödeme yükümlülüğünü yerine getirmiş olacaktır. Satıcı;
ödemelerin Uygulama üzerinde kendi belirlediği hesaba yapılacağını,
üyelik bilgileri ile bildirilen işbu hesap numarasını dilediği gibi
değiştirebileceğini, bildirilen hesap numarasının değişikliğine ilişkin
tüm sorumluluğun kendisinde olduğunu ve Uygulamada bildirdiği hesap
numarasına Göktigin tarafından ödeme yapılmakla, kendisine karşı ödeme
yükümlülüğünü yerine getirmiş sayılacağını bildiğini kabul, beyan ve
taahhüt eder.  

**4.21.** Göktigin, Kullanıcılar tarafından gerçekleştirilen satış
işlemlerinde hiçbir suretle taraf olarak bulunmamaktadır. Bu bağlamda
Sanal Pazaryeri'nde sergilenen ve satılan tüm ürün veya hizmetlerin
kalitesinden, mevzuata uygunluğundan, varsa garanti belgesi
verilmesinden ve sair diğer gerekli belgenin tesliminden, ürün ve
hizmetlerin zamanında teslim edilmesinden ve yerine getirilmesinden,
Satıcı bizzat ve münhasıran sorumlu olacaktır. Göktigin; satıcı, üretici
veya ithalatçı sıfatına sahip olmadığından, Uygulama üzerinden satılan
ürün ve hizmetler nezdinde olabilecek ayıplardan hiçbir şekilde sorumlu
değildir.

**4.22.** Göktigin,[ ](http://www.farmazon.com.tr/)[Uygulama](http://www.bionluk.com/) üzerinden
Üyeler tarafından gerçekleştirilen her bir satış veya hizmet işlemi
karşılığında satış bedelinin %40'u (KDV, banka hizmet bedeli ve
Satıcının gelir vergisi dahil) oranında komisyona hak kazanacaktır.
Göktigin işbu maddede belirtilen komisyon oranını dilediği takdirde tek
taraflı olarak değiştirebilecektir. Bu durumda komisyon oranı
değişikliği, yapılan değişikliğin Göktigin tarafından uygulanmaya
başlayacağı tarihten itibaren, Kullanıcı/Üye tarafından, Uygulama
üzerinden her zaman erişilebilen, Hizmet Sözleşmesi sekmesinden takip
edilerek öğrenilebilecektir. Bunun haricinde Göktigin, komisyon oranı
değişikliklerini e-posta, SMS ya da başka bir yolla duyurmayacaktır.
Kullanıcı/Üye; komisyon oranı değişikliğinin Uygulama üzerinde
yayımlanmasından itibaren 7 (yedi) günlük sürenin bitimi itibariyle
Uygulama üzerindeki kullanımına son vermemesi halinde, yeni komisyon
oranını kabul etmiş sayılacak ve Kullanıcı/Üyenin sonraki satışlarında
belirtilen komisyon oranı uygulanacaktır.

**4.23.** Göktigin, ilgili mevzuatlar kapsamında yetkili makamların
talebi halinde, Kullanıcının mevcut/kayıtlı bilgilerini ilgili
makamlarla paylaşabilecektir. Ayrıca Göktigin'e bir icra dairesinden ya
da benzeri bir makamdan Kullanıcı aleyhine düzenlenmiş bir haciz
ihbarnamesi ve/veya benzeri yasal sorumluluk doğuran bir tebligat
ulaşması halinde, Göktigin Kullanıcının cari hesabındaki bakiyeyi, yasal
tebligatta belirtilen miktarla sınırlı olmak üzere ve Kullanıcı/Üye\'ye
haber vermeksizin bloke edebilecektir. Kullanıcı, Uygulama çerçevesinde
bütün sohbet geçmişi ve mesajlarının Göktigin çalışanı insan
moderatörler tarafından görüntülenmesine ve denetlenmesine muvafakat
ettiğini kabul ve beyan eder.

**4.24.** Benek uygulaması üzerinde üyelik oluşturulduğunda Kullanıcı/
Üyeden alınan kişisel veriler; Üye ve/veya Satıcılar arasında
sahtecilik, dolandırıcılık, Uygulamanın herhangi bir şekilde kötüye
kullanımı, ilgili mevzuatlar kapsamında suç oluşturabilecek konularda
çıkan yargıya intikal etmiş uyuşmazlıklarda, yalnızca talep edilen konu
ile sınırlı olmak üzere tarafların yasal haklarını kullanabilmeleri için
makamlar tarafından talep edilmesi halinde ve sadece bu kapsam ile
sınırlı olmak üzere uyuşmazlığa taraf olabilecek diğer Kullanıcıya
iletilebilecektir. Kullanıcı, söz konusu duruma onay verdiğini kabul,
beyan ve taahhüt eder.

**4.25.** Kullanıcı, Uygulamayı hiçbir şekilde hukuka ve ahlaka aykırı
bir şekilde kullanmayacaktır. Bu bağlamda, örnek teşkil etmek ve sınırlı
kabul edilmemek kaydıyla aşağıdaki haller hukuka ve ahlaka aykırı
kullanımları örneklemektedir:

**4.25.1.** Uygulamanın, herhangi bir kişi adına veri tabanı, kayıt veya
rehber yaratmak, kontrol etmek, güncellemek veya değiştirmek amacıyla
kullanılması,

**4.25.2.** Yanlış bilgiler veya başka bir kişinin bilgileri
kullanılarak işlem yapılması, yanlış veya yanıltıcı ikametgâh adresi,
elektronik posta adresi, iletişim, ödeme veya hesap bilgileri de dahil
yanlış veya yanıltıcı kişisel veriler kullanmak suretiyle gerçek olmayan
Üyelik hesapları oluşturulması ve bu hesapların Hizmet Sözleşmesine veya
yürürlükteki mevzuata aykırı şekilde kullanılması, Uygulamanın bütününün
veya bir bölümünün bozma, değiştirme veya tersine mühendislik yapma
amacıyla kullanılması, başka bir Kullanıcının hesabının kullanılması,
başka birinin yerine geçilerek ya da yanlış bir isimle işlemlere taraf
ya da katılımcı olunması,

**4.25.3.[ ](http://www.farmazon.com.tr/)**Uygulamaya ve veri tabanına,
virüs veya Uygulama üzerinde yer alan herhangi bir içeriğe zarar verici
başka herhangi bir teknoloji yayılması,

**4.25.4.** Kullanıcılar hakkında elektronik posta adresleri de dahil
herhangi bir bilginin ilgili kişilerin izni olmaksızın toplanması,

**4.25.5.[ ](http://www.farmazon.com.tr/)**[Göktigin](http://www.bionluk.com/) tarafından
belirlenmiş olan iletişimler ve teknik sistemler üzerinde makul olmayan
veya orantısız derecede büyük yüklemeler yaratacak ya da teknik işleyişe
zarar verecek faaliyetlerde bulunulması,
[Göktigin](http://www.bionluk.com/)'in önceden yazılı izni alınmaksızın
Uygulama üzerinde otomatik program, robot, web crawler, örümcek, veri
madenciliği (data mining) ve veri taraması (data crawling) gibi \"screen
scraping\" yazılımları veya sistemleri kullanılması ve bu şekilde Web
Sitesi\'nde yer alan herhangi bir içeriğin tamamının veya bir kısmının
izinsiz kopyalanarak, yayınlanması veya kullanılması.

**4.26.** Kullanıcı Uygulamada işlem yaparken, bu işlemleri teknik
olarak Uygulamaya hiçbir surette zarar vermeyecek şekilde kullanmakla
yükümlüdür. Kullanıcı, Uygulamaya sağlayacağı tüm bilgi, içerik,
materyal ve sair içeriğin sisteme zarar verecek her türlü program,
virüs, yazılım, lisanssız ürün, truva atı vb. içermemesi için gerekli
koruyucu yazılımları ve lisanslı ürünleri kullanmak da dahil olmak üzere
gerekli her türlü tedbiri aldığını kabul, beyan ve taahhüt etmektedir. 

**4.27.** Uygulama ve içindeki herhangi bir içeriğin işbu Hizmet
Sözleşmesi ile belirlenen kullanım şartlarına veya yürürlükteki mevzuat
hükümlerine aykırı olarak kullanılması hukuka aykırı olarak kabul
edilmektedir. İşbu durum söz konusu olduğunda
[Göktigin](http://www.bionluk.com/)'in fazlaya dair hakları saklı kalmak
kaydıyla tüm dava, talep ve tazminat hakları saklı bulunmaktadır.

**4.28.** Kullanıcı, [Göktigin](http://www.bionluk.com/)'in kendisiyle
iletişim kurmak için kullanacağı her türlü bilgiyi güncellemekle
mükelleftir. Kullanıcının iletişim bilgilerini güncellemediği hallerde
meydana gelebilecek aksaklıklar ve zararlardan dolayı
[Göktigin](http://www.bionluk.com/) sorumlu tutulamayacaktır. Uygulama
üzerinden ilanen yapılacak bildirimlerin dışında belirtilen e-posta
adresine, posta adresine, telefon numarasına SMS, e-mail veya doğrudan
arayarak bildirim yapılabilecektir. Herhangi bir e-posta, adres veya
telefon numarası değişikliği ivedilikle ve en geç 3 (üç) gün içinde
Uygulamada güncellenmediği takdirde, Kullanıcı (Üye)'nın mevcut e-posta
adresine veya posta adresine ya da telefon numarasına SMS, e-mail veya
doğrudan arayarak yapılacak tebligat hukuken geçerli kabul edilecektir.

**4.29.** Kullanıcının, [Göktigin](http://www.bionluk.com/)'in önceden
yazılı onayını almaksızın, işbu Hizmet Sözleşmesindeki haklarını veya
yükümlülüklerini tümüyle veya kısmen temlik etmesi mümkün değildir.

**4.30.** Taraflardan birinin Hizmet Sözleşmesinde kendisine verilen
herhangi bir hakkı kullanmaması ya da icra etmemesi, söz konusu haktan
feragat ettiği anlamına gelmeyecek veya söz konusu hakkın daha sonra
kullanılmasını ya da icra edilmesini engellemeyecektir.

**4.31.** İşbu Hizmet Sözleşmesinin eki niteliğinde olan Alıcı ve Satıcı
kurallarına ilişkin diğer bilgiler www.benekapp.com adresinde
bulunmaktadır. 

**4.32.** Mevzuata aykırı ürün veya hizmetlerin Satıcı tarafından
satılması veya ifa edilmesi halinde,
[Göktigin](http://www.bionluk.com/)'in bundan doğabilecek her türlü
sözleşmesel, hukuki ve cezai sorumluluk için Kullanıcıya rücu etme hakkı
mevcuttur. Aynı şekilde satılması yasak ürün ve hizmetlerin satışa
çıkarılması ve Uygulamada ilan edilmesi halinde,
[Göktigin](http://www.bionluk.com/)'in bundan doğabilecek her türlü
sözleşmesel, hukuki ve cezai sorumluluk için Kullanıcıya rücu etme hakkı
mevcuttur.

**4.34.** İşbu Hizmet Sözleşmesinde yer verilen iş ve işlemler veya
Sözleşmeye aykırılık sebebiyle
[Uygulama](http://www.bionluk.com/) üzerinde doğabilecek her türlü
doğrudan ve dolaylı zarar ve sair maliyet, Kullanıcının eğer var ise,
[Göktigin](http://www.bionluk.com/) nezdindeki cari hesabından mahsup
edilebilecektir. Kullanıcı, işlemleri sebebiyle Uygulama üzerinde
oluşabilecek her türlü zararı karşılamakla yükümlüdür.
[Göktigin](http://www.bionluk.com/), işbu Sözleşme kapsamında doğacak
bütün zararlarını, zararın doğduğu tarih itibariyle Kullanıcının mevcut
alacaklarından mahsup edebileceği gibi, gelecekteki satış ve hizmetleri
sebebiyle hak kazanacağı bütün bedellerden de mahsup edebilir.

**4.35.** [Göktigin](http://www.bionluk.com/); Kullanıcı tarafından
Uygulamaya eklenen ürün ve hizmetleri ve/veya Kullanıcı tarafından
Uygulama üzerinde yayınlanan her türlü yazı, yorum, ilan ve sair
içerikleri dilediği zaman ve herhangi bir sebep göstermeksizin yayından
kaldırabilir. [Göktigin](http://www.bionluk.com/), herhangi bir ön
bildirimde bulunmadan Kullanıcının Uygulama üzerindeki profilini askıya
alabilir veya yayından kaldırabilir. Bu durumda Kullanıcı herhangi bir
hak iddiasında bulunamayacağı gibi, hiçbir nam ve ad altında tazminat da
talep edemez.

**4.36.** [Göktigin](http://www.bionluk.com/), Uygulama üzerinden,
[Göktigin](http://www.bionluk.com/)'in kendi kontrolünde olmayan üçüncü
kişi satıcılar, sağlayıcılar ve başkaca üçüncü kişilerin sahip olduğu ve
işlettiği başka mobil uygulamalara, web sitelerine ve/veya portallara,
dosyalara veya içeriklere URL adresi/ \'link\' verebilir. Bu linkler,
web sitesini veya siteyi işleten kişiyi desteklemek amacı veya web
sitesi veya içerdiği bilgilere yönelik herhangi bir türde bir beyan veya
garanti niteliği taşımamaktadır. Uygulama üzerindeki linkler vasıtasıyla
erişilen mobil uygulamalar, portallar, web siteleri, dosyalar ve
içerikler, bu linkler vasıtasıyla erişilen portallar veya web
sitelerinden sunulan hizmetler veya ürünler veya bunların içeriği
hakkında [Göktigin](http://www.bionluk.com/)'in herhangi bir sorumluluğu
yoktur.

Ancak, Kullanıcı/Üye, Benek uygulaması üzerinde, Uygulama dışına
yönlendirici hiçbir URL adresi (link) paylaşamaz.

**4.37.** Kullanıcı; diğer Kullanıcılara veya üçüncü kişilere
[Göktigin](http://www.bionluk.com/) veya Uygulama aleyhinde beyanlarda
bulunmayacağını, herhangi bir şekilde
[Göktigin](http://www.bionluk.com/)'i ve Uygulamayı kötülemeyeceğini,
[Göktigin](http://www.bionluk.com/)'e ve Uygulamaya yönelik haksız
rekabet eylemleri gerçekleştirmeyeceğini kabul, beyan ve taahhüt
eder.** **

Kullanıcı; mesaj vb. herhangi bir yöntem ile diğer Kullanıcıları Benek
uygulaması haricinde başka herhangi bir mobil uygulama, web sitesi veya
internet sitesine yönlendirmeyeceğini; Uygulama üzerindeki alışveriş
işlemlerini Uygulama haricinde herhangi bir yöntemle
gerçekleştirmeyeceğini/ gerçekleştirmeye teşvik etmeyeceğini kabul,
beyan ve taahhüt eder. Kullanıcının işbu maddeye aykırı faaliyetlerde
bulunduğunun tespit edilmesi halinde,
[Göktigin](http://www.bionluk.com/) bu Kullanıcının üyeliğine derhal son
verebilecek ve aynı bilgiler ile tekrar bir üyelik hesabı
oluşturulmasını da engelleyebilecektir.

Bu durumda [Göktigin](http://www.bionluk.com/)'in, iş bu Hizmet
Sözleşmesinin 12.1. numaralı maddesi uyarınca Sözleşmeye aykırılıktan
doğan zararlarını tazmin hakkı saklıdır.

**4.38.** Kullanıcı, diğer Kullanıcıların erişimine açık alanlarda veya
özel mesajlaşmalarda kullandığı her türlü küfür, hakaret, müstehcenlik
içeren ve bunlarla sınırlı olmamak üzere hukuka aykırı her türlü yorum,
ilan, açıklama ve paylaşım nedeniyle hukuken sorumlu olacağını bildiğini
kabul, beyan ve taahhüt eder.

**4.39.** Kullanıcının, Uygulamaya üye olurken belirlediği kullanıcı
ismi de işbu Sözleşme içinde yer alan hükümlere tabi olup, Kullanıcı,
üçüncü şahısların kişilik, telif, marka, ticari unvana ilişkin haklarını
ve bunlarla sınırlı olmaksızın herhangi bir hakkını ihlal etmeyen bir
kullanıcı ismi belirleyeceğini kabul, beyan ve taahhüt eder. 

**4.40.** Kullanıcı, Uygulama üzerinde diğer Kullanıcılara veya diğer
Kullanıcıların ilanlarına, ürün ve hizmetlerine ilişkin olarak
[Göktigin](http://www.bionluk.com/)'in belirlediği koşullarda puan,
değerlendirme ve yorum paylaşabilir. 

Kullanıcı tarafından, diğer Kullanıcılar veya ilanlara, ürün ve
hizmetlere ilişkin olarak Uygulamaya eklenen puan, değerlendirme ve
yorumlar, Uygulama üzerinde diğer Kullanıcılar ve Uygulamaya giriş yapan
üçüncü kişiler tarafından görülebilecektir.

Kullanıcılar tarafından Uygulama üzerinde eklenen söz konusu puan,
değerlendirme ve yorumlar, ilgili Kullanıcıların kendi görüşlerini
yansıtmakta olup; anılan puan, değerlendirme ve yorumlar ile
[Göktigin](http://www.bionluk.com/)'in herhangi bir ilgisi
bulunmamaktadır.

[Göktigin](http://www.bionluk.com/) söz konusu puan, değerlendirme ve
yorumları herhangi bir şekilde denetlememekte ve kontrol etmemektedir.
Sözü edilen puan, değerlendirme ve yorumlar açısından sadece yer
sağlayıcı olan [Göktigin](http://www.bionluk.com/)'in, bunlara ilişkin
hukuki ve cezai hiçbir sorumluluğu bulunmamaktadır.

**4.41.** Alıcı, satın almış olduğu ürün veya hizmeti sadece mevzuatta
öngörülen ayıp hükümleri kapsamında veya Satıcının iade talebini açıkça
kabul etmesi halinde iade edebilecektir. Bahsi geçen hususlar dışında
Alıcı'nın ürünün iadesini talep etme veya siparişini iptal etme hakkı
bulunmamaktadır. 

**MADDE 5- GİZLİLİK**

**5.1.** [Göktigin](http://www.bionluk.com/), Uygulama üzerindeki
hizmetlerden Kullanıcının yararlanabilmesi için bizzat Kullanıcının
kendisinin sağladığı kişisel verilerin, 6698 sayılı Kişisel Verilerin
Korunması Kanunu ("**Kanun**") (Kabul Tarihi: 24/3/2016 \| Yayımlandığı
Resmi Gazetenin Tarihi: 7/4/2016 Sayısı: 29677); ile sair mevzuat
kapsamında kişisel verilerinin işlenmesine, güvenliğinin sağlanmasına ve
korunmasına önem vermektedir. 

[Göktigin](http://www.bionluk.com/), Kullanıcının sağladığı kişisel
verileri Uygulamada (sitede) yer alan Gizlilik ve Kişisel Verilerin
Korunması Politikasına uygun olarak toplamakta, kullanmakta, aktarmakta
ve diğer şekillerde işleyebilmektedir. 

Gizlilik ve Kişisel Verilerin Korunması Politikası, işbu Hizmet
Sözleşmesinin ayrılmaz bir parçasıdır. Kullanıcı, üyelik işlemini
tamamlayarak Uygulamaya üye olduğunda işbu Hizmet Sözleşmesini ve
ayrılmaz bir parçası olan Gizlilik ve Kişisel Verilerin Korunması
Politikasını kabul etmiş sayılmakta ve Gizlilik ve Kişisel Verilerin
Korunması Politikasında belirlendiği şekilde kişisel verilerinin
toplanmasına, kullanılmasına, aktarılmasına ve diğer şekillerde
işlenmesine açıkça ve özgür iradesiyle rıza göstermektedir. 

Kişisel verilerin kullanılması ile ilgili koşullar ve bu konudaki
haklarla ilgili daha fazla bilgi için Gizlilik ve Kişisel Verilerin
Korunması Politikasına Uygulama üzerinde ilgili sekmeden
ulaşılabilmektedir. **Kişisel verilerle ilgili her türlü soru ve görüş
bildirimi için, Benek'e **<destek@benekapp.com>** e-posta adresinden
ulaşılabilecektir. **Aynı şekilde** **6698 sayılı Kişisel Verilerin
Korunması Kanunu madde kapsamında sahip olunan haklar, Üye tarafından
her zaman kullanılabilecektir. 

**VERİ SORUMLUSUNUN KİMLİĞİ:**

Benek \| Göktigin Bilişim Teknoloji Limited Şirketi,

**Adres:** Pınarbaşı Mahallesi, Hürriyet Caddesi, Akdeniz Üniversitesi
Uluğbey AR-GE

> 2 No.:3A İç Kapı No.: B103 Konyaaltı/ Antalya

**Telefon:** 0 554 238 70 07

**İnternet Adresi: **[www.benekapp.com](http://www.benekapp.com)

**Elektronik Posta Adresi: **destek@benekapp.com

**5.2.** Kullanıcının Uygulamada beyan ettiği ve paylaşılmasına açıkça
rıza gösterdiği kişisel verilerin,
[Göktigin](http://www.bionluk.com/)'in 6698 Sayılı Kişisel Verilerin
Korunması Kanunu ile işbu Hizmet Sözleşmesinden doğan yükümlülüklerinin
ifası amacıyla toplanması ve kullanılması gerekmekte olup,
[Göktigin](http://www.bionluk.com/) işbu yükümlülüklerini yukarıda bahsi
geçen ilgili mevzuat kapsamında yerine getirmektedir. Kullanıcıya ait
hangi Kişisel Verilerin ne şekilde kullanıldığı, işlendiği, saklandığı,
aktarıldığı, vb. işbu Sözleşme'nin ayrılmaz bir parçası olan Gizlilik ve
Kişisel Verilerin Korunması Politikasında belirlenmekte ve Uygulamada
erişime sunulmaktadır. 

**5.3.** Kullanıcılar tarafında Uygulama kapsamında paylaşılan kişisel
veriler, [Göktigin](http://www.bionluk.com/)'in gözetimi ve kontrolü
altında bulunmaktadır. [Göktigin](http://www.bionluk.com/), yürürlükteki
ilgili mevzuat hükümleri gereğince, bilginin gizliliğinin ve
bütünlüğünün korunması amacıyla gerekli organizasyonu kurmak ve teknik
önlemleri almak ve uyarlamak konusunda veri sorumlusu sıfatını haiz
bulunmaktadır. [Göktigin](http://www.bionluk.com/), bu konudaki
yükümlülüğünün farkında olarak, veri işleme politikalarını her zaman
mevzuatlar doğrultusunda güncelleme hakkına sahiptir.

**MADDE 6- FİKRİ MÜLKİYET HAKLARI**

**6.1.** Benek uygulaması markası ve logosunun, mobil uygulamasının,
mobil sitesinin tasarımı, yazılımı, alan adı ve bunlara ilişkin olarak
[Göktigin](http://www.bionluk.com/) tarafından oluşturulan her türlü
marka, patent, tasarım, logo, ticari takdim şekli, slogan ve diğer tüm
içeriğin her türlü fikri mülkiyet hakkı ve mali haklar dahil sair bütün
haklar ile her türlü tasarruf yetkisi, gerek fikri ve sınai haklar
mevzuatı, gerek Türk Ticaret Kanunu ve Borçlar Kanunu hükümleri, gerek
ise sair mevcut ve müstakbel ilgili mevzuat anlamında münhasıran ve
müstakilen Göktigin Bilişim Teknoloji Ltd. Şti. nin mülkiyetinde
bulunmaktadır. 

Kullanıcı/Üye, Göktigin Bilişim Teknoloji Ltd. Şti. nin ve Benek
uygulamasının mülkiyetine tabi fikri mülkiyet haklarını kullanamaz,
kopyalayamaz, paylaşamaz, dağıtamaz, sergileyemez, çoğaltamaz, reklam
ve/veya tanıtım vb. amaçlarla kullanamaz. Kullanıcı, Benek mobil
uygulamasını, mobil sitesini veya bunların bütününü ya da bir kısmını
başka bir ortamda Göktigin'in izni olmadan kullanamaz. Göktigin Bilişim
Teknoloji Ltd. Şti. ise, Üyenin ticari unvanını, markasını ve bununla
sınırlı olmaksızın Uygulamada yer alan tüm bilgilerini işbu Sözleşme
kapsamında Hizmetin sunulması ve Benek uygulamasının tanıtımı amacıyla
kullanabilir, çoğaltabilir ve yayabilir. Kullanıcı; bahsi geçen
bilgilerinin işbu Sözleşme kapsamında Göktigin tarafından
kullanılabileceğini; bu hususta Sözleşme süresi boyunca Göktigin'e izin
verdiğini kabul, beyan ve taahhüt etmektedir.

Kullanıcının, Göktigin Bilişim Teknoloji Ltd. Şti. nin veya üçüncü
kişilerin mülkiyet haklarını ihlal edecek şekilde davranması halinde,
Kullanıcı, Göktigin'in ve üçüncü kişinin tüm doğrudan ve dolaylı
zararları ile masraflarını tazmin etmekle yükümlü olacaktır. Böyle bir
durumda, Göktigin, Uygulama üzerinde doğabilecek her türlü zararı ve
sair maliyeti Kullanıcının, eğer var ise nezdindeki cari hesabından
mahsup edebilecektir. Göktigin işbu Sözleşme kapsamında doğacak bütün
zararlarını, Kullanıcının zarar tarihi itibariyle mevcut alacaklarından
mahsup edebileceği gibi, gelecekteki satışları sebebiyle hak kazanacağı
bütün bedellerden de mahsup edebilir.

**6.2.** Göktigin Bilişim Teknoloji Ltd. Şti., marka ve fikri haklar
dahil ve fakat bunlarla sınırlı olmaksızın her türlü fikri ve sınai
mülkiyet hakkının ihlal edildiğini iddia eden Kullanıcılar tarafından
yapılacak başvuruları teknik imkanı ve işgücünün elverdiği ölçüde
inceleyecektir. Kullanıcılar/Üyeler, böyle bir başvuruda bulunmaları
halinde iddialarını ispatla ve ilgili tüm belgeleri sunmakla
yükümlüdürler. Göktigin yapılan başvurular sonucunda, Kullanıcılara
ilişkin ürün veya hizmetlerin listelemelerini kaldırma ve gerektiğinde
Kullanıcıların üyeliklerini askıya alma veya iptal etme hakkını saklı
tutmaktadır. Bu tarz durumlarda Kullanıcı, Göktigin ve
Benek'e, <destek@benekapp.com> e-posta adresinden ulaşabilecektir.

**6.3.** Kullanıcı/Üye Uygulama üzerinde ekleyeceği görsel, fotoğraf,
yazılı içerik, marka, logo ve bunlarla sınırlı olmaksızın fikri ve sınai
mülkiyet haklarına konu bütün öğelerin Sözleşme süresi boyunca Uygulama
üzerinde yayınlanmasına onayı olduğunu, bu hususta Göktigin Bilişim
Teknoloji Ltd. Şti. ne ve Benek'e Sözleşme süresi boyunca basit lisans
şeklinde izin verdiğini kabul, beyan ve taahhüt eder.

**MADDE 7- SÖZLEŞME DEĞİŞİKLİKLERİ**

Göktigin Bilişim Teknoloji Ltd. Şti., tamamen kendi takdirine bağlı
olmak üzere, işbu Hizmet Sözleşmesini ve Uygulamada yer alan Gizlilik ve
Kişisel Verilerin Korunması Politikası da dahil her türlü politikayı,
hüküm ve şartı uygun göreceği herhangi bir zamanda, yürürlükteki mevzuat
hükümlerine aykırı olmamak
kaydıyla[ ](http://www.farmazon.com.tr/)[Uygulamada](about:blank) ilan
ederek tek taraflı olarak değiştirebilir. 

**MADDE 8- MÜCBİR SEBEP**

Sözleşmenin imzalandığı tarihte mevcut olmayan veya öngörülmeyen,
Göktigin'in kontrolü dışında gelişen, ortaya çıkmasıyla Göktigin'in
Sözleşme ile yüklendiği borç ve sorumluluklarını kısmen ya da tamamen
yerine getirmesini ya da bunları zamanında yerine getirmesini
olanaksızlaştıran durumlar; mücbir sebep olarak kabul
edilecektir.  *(Örn: Doğal afet, salgın hastalık durumları, savaş,
terör, ayaklanma, değişen mevzuat hükümleri, el koyma veya grev, lokavt,
üretim ve iletişim tesislerinde önemli ölçüde arıza vb.) *Mücbir sebep
şahsında gerçekleşen taraf, durumun öğrenilmesini izleyen 3 (üç) gün
içinde, diğer tarafa derhal ve yazılı *(örn: e-posta ya da SMS
yoluyla) *olarak bildirim yapacaktır.  

Mücbir sebebin devamı esnasında tarafların edimlerini yerine
getirememelerinden dolayı herhangi bir sorumlulukları doğmayacaktır.
İşbu mücbir sebep durumu 30 (otuz) gün süreyle devam ederse, taraflardan
her birinin, tek taraflı olarak fesih hakkı doğmuş olacaktır.

Mücbir sebeplerin varlığı herhangi bir şekilde Göktigin'in işbu Hizmet
Sözleşmesinden doğan yükümlülüklerini ifa etmesini engeller veya
geciktirirse, Göktigin ifası mücbir sebep sonucunda engellenen veya
geciken yükümlülüklerinden dolayı sorumlu tutulamayacak ve bu durum işbu
Hizmet Sözleşmesinin bir ihlali olarak kabul edilemeyecektir. 

**MADDE 9- ŞİKÂYETLERİN BİLDİRİLMESİ**

Alıcı, satın almış olduğu ürün ve hizmetlere ilişkin varsa şikâyetlerini
yukarıda belirtilen iletişim bilgileri üzerinden Satıcıya iletebilir.
Uygulama üzerinden satın almış olduğu ürün ve hizmetlere ilişkin
Göktigin'in herhangi bir yükümlülüğünün bulunmadığını kabul eden
Alıcı, <destek@benekapp.com> adresine e-posta gönderebilecek ve bu
şekilde Göktigin satılan ürünler veya hizmetler bakımından sorumlu
olmamasına rağmen, Alıcı'ya durumun açıklığa kavuşabilmesi için
imkanların el verdiği ölçüde teknik destek verebilecektir. 

**MADDE 10- UYUŞMAZLIKLARIN ÇÖZÜMÜ**

**10.1.** Satılan mal veya hizmete ilişkin sorumluluk bizzat Satıcıya
aittir. Bununla birlikte Alıcı, satın aldığı mal ve hizmetlerle ilgili
şikâyetlerini Satıcıya doğrudan veya Göktigin üzerinden Madde 9'da
belirtildiği biçimde iletebilir. Şikâyetin bu şekilde iletilmesi halinde
Göktigin sorunun çözülmesi için mümkün olan tüm desteği sağlayacaktır.

**10.2.** İşbu sözleşmeden kaynaklanabilecek ihtilaflarda, Antalya
Mahkemeleri ve İcra Daireleri yetkilidir.

**MADDE 11- BİLDİRİMLER VE DELİL SÖZLEŞMESİ**

İşbu Sözleşme kapsamında Taraflar arasında yapılacak her türlü yazışma,
mevzuatta sayılan zorunlu haller dışında, e-posta aracılığıyla
yapılacaktır. Kullanıcı, işbu Sözleşmeden doğabilecek ihtilaflarda
Göktigin'in resmi defter ve ticari kayıtlarıyla, Göktigin'in veri
tabanında, sunucularında tuttuğu elektronik bilgilerin ve bilgisayar
kayıtlarının, bağlayıcı, kesin ve münhasır delil teşkil edeceğini, bu
maddenin Hukuk Muhakemeleri Kanunu\'nun 193. maddesi anlamında delil
sözleşmesi niteliğinde olduğunu kabul, beyan ve taahhüt etmektedir.

**MADDE 12- SÖZLEŞME DEĞİŞİKLİĞİ VE FESİH**

**12.1 **İşbu sözleşme hükümlerinin bir veya bir kısmının ihlali veya bu
ihlale yönelik davranışların tespiti halinde Göktigin'in zararlarının
tazmini dahil tüm hakları saklı kalmak üzere işbu Sözleşmeyi tek taraflı
olarak fesih etme hakkı saklı bulunmaktadır. Bu fesihten dolayı
Kullanıcı, herhangi bir talepte bulunamayacağını peşinen kabul
etmektedir. Sözleşmeye aykırılık sebebiyle üyeliği Göktigin tarafından
sonlandırılan Kullanıcının, gelecekte Uygulama üzerinde üyelik
oluşturması da Göktigin tarafından engellenebilecektir.

Uygulama üzerinde ürün veya hizmet satın aldığında, ürün veya hizmet
satışa sunduğunda veya herhangi bir şekilde Hizmetten yararlanırken,
Sözleşme ve/veya yürürlükteki mevzuat hükümlerine aykırı davranan
Kullanıcı, söz konusu eylemlerinden dolayı, diğer Kullanıcıların, üçüncü
kişilerin, idari/resmi makamların ve yargı makamlarının yönelttikleri
bütün dava (hukuk/ceza), talep, şikayet veya idari para cezaları
karşısında, Sözleşme süresince ve Sözleşme herhangi bir sebeple sona
erdikten sonra da, tek başına sorumlu olacaktır. 

Göktigin, Kullanıcının Sözleşmeye veya yürürlükteki mevzuat hükümlerine
aykırı eylemleri nedeniyle maruz kalabileceği maddi/manevi,
doğrudan/dolaylı zararları ve yapmış olduğu tüm masrafları (yargılama
giderleri ve avukatlık masrafları vb.), harcamaları ve başta tazminat ve
idari para cezası olmak üzere yapmış olduğu tüm ödemeleri, Sözleşme
herhangi bir sebeple sona ermiş olsa bile Kullanıcıya rücu
edebilecektir. 

Göktigin dilerse bu bedelleri; Kullanıcının Uygulama üzerindeki ürün
veya hizmet satışları sebebiyle hak kazanmış olduğu veya kazanacağı
bedellerden (Sözleşme sona ermiş olsa bile) mahsup edebilir. 

**12.2. **İşbu Sözleşme hükümleri Göktigin tarafından ilgili mevzuatlara
uygun kalınmak suretiyle her zaman değiştirilebilir. Sözleşme hükümleri
tamamen veya kısmen değiştirilebilecek olup, işbu değişikliğin kısmen
olması halinde değiştirilmemiş olan hükümler yürürlükte kalmaya devam
edecektir. 

İşbu Hizmet Sözleşmesinin herhangi bir hükmünün geçersizliği, yasaya
aykırılığı ve uygulanamazlığı, yasal uyarı ve kullanım koşullarının geri
kalan hükümlerinin yürürlüğünü etkilemeyecektir. 

**12.3.** Göktigin, dilediği zaman, işbu Sözleşme uyarınca Kullanıcıya
verdiği Hizmeti kalıcı veya geçici olarak durdurabilir; Hizmeti ve
Uygulamayı kullanım şeklini değiştirebilir, Uygulamaya üyeliği kısmen
veya tamamen ücretli hale getirebilir veya işbu Sözleşmeyi tek taraflı
olarak sona erdirebilir. Göktigin'in işbu madde uyarınca Sözleşmeyi tek
taraflı olarak feshetmesi halinde, Kullanıcının Sözleşme'nin feshinden
önce Sözleşme uyarınca hak kazanmış olduğu (işbu Sözleşme, satış
sözleşmesi veya ilgili mevzuat hükümleri uyarınca herhangi bir iade veya
mahsup işlemine konu olmamak kaydıyla) bedelleri fesih tarihinden
itibaren 15 (on beş) gün içerisinde Kullanıcıya aktaracaktır. 

**12.4.** Kullanıcının kendi isteği ile üyelik hesabını kapatması
halinde, işbu Sözleşme (Kullanıcının işbu Sözleşmede belirtilen bütün
hususlara ilişkin sorumluluğu süresiz olarak devam edecek olmakla
birlikte) kendiliğinden feshedilmiş sayılacaktır. 

**MADDE 13- YÜRÜRLÜK**

İşbu sözleşmenin onaylanması ile yukarıdaki tüm şart ve koşulları
kayıtsız olarak kabul edilmiş olup, 13 (on üç) ana maddeden ibaret bu
Sözleşme, Üye tarafından tamamıyla okunarak elektronik ortamda
onaylanmak suretiyle akdedilmiş ve yürürlüğe girmiş sayılır.

> **GÖKTİGİN BİLİŞİM TEKNOLOJİ LİMİTED ŞİRKETİ**
